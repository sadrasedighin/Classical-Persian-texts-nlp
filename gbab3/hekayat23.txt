صیّادی ضعیف را ماهیِ قوی به دام اندر افتاد طاقتِ حفظِ آن نداشت ماهی بر او غالب آمد و دام از دستش در رُبود و برَفت شد غلامی که آبِ جوی آرَد جویِ آب آمد و غلام ببُرد دامْ هر بار ماهی آوردی ماهی این بار رَفت و دام ببُرد دیگر صیّادان دریغ خوردند و ملامتش کردند که چنین صیدی در دامت افتاد و ندانستی نگاه داشتن گفت ای برادران چه توان کردن مرا روزی نبود و ماهی را همچنان روزی مانده بود صیّادِ بی روزی در دجله نگیرد و ماهیِ بی اجل بر خشک نمیرد 