یکی از جملهٔ صالحان به خواب دید پادشاهی را در بهشت و پارسایی در دوزخ پرسید که موجبِ درجاتِ این چیست و سبب دَرَکاتِ آن که مردم به خلاف این معتقد بودند ندا آمد که این پادشه به ارادتِ درویشان به بهشت اندر است و این پارسا به تقرّبِ پادشاهان در دوزخ دَلْقت به چه کار آید و مِسْحیّ و مُرَقَّع خود را ز عمل هایِ نکوهیده بری دار حاجت به کلاهِ بَرَکی داشتنت نیست درویش صفت باش و کلاهِ تَتَری دار 