ابوهُرَیْرَه رَضِیَ اللهُ عَنْهُ هر روز به خدمتِ مصطفی صَلَّی اللهُ عَلَیْهِ آمدی گفت یا اَباهُرَیْرَةٍ زُرْنی غِبّاً تَزْدَدْ حُبّاً هر روز میا تا محبّت زیادت شود صاحبدلی را گفتند بدین خوبی که آفتاب است نشنیده ایم که کس او را دوست گرفته است و عشق آورده گفت برای آنکه هر روز می توان دید مگر در زمستان که محجوب است و محبوب به دیدارِ مردم شدن عیب نیست ولیکن نه چندان که گویند بس اگر خویشتن را ملامت کنی ملامت نباید شنیدت ز کس 